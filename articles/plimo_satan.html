<!DOCTYPE html>
<html lang="he">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>פלימו והשטן - החטא וענשו</title>
    <style>
        body {
            font-family: 'Times New Roman', serif;
            line-height: 1.8;
            max-width: 800px;
            margin: 0 auto;
            padding: 20px;
            direction: rtl;
            text-align: right;
        }
        h1 {
            text-align: center;
            border-bottom: 2px solid #333;
            padding-bottom: 10px;
            margin-bottom: 30px;
        }
        h2, h3 {
            margin-top: 30px;
            color: #333;
        }
        p {
            text-indent: 2em;
            margin-bottom: 1em;
        }
        .quote {
            margin: 20px 40px;
            padding: 15px;
            background: #f5f5f5;
            border-right: 4px solid #667eea;
        }
        .author {
            text-align: center;
            font-style: italic;
            margin-bottom: 30px;
        }
    </style>
</head>
<body>
    <h1>פלימו והשטן - החטא וענשו</h1>
    
    <img src="pictures/plimo.jpg" alt="פלימו והשטן" style="max-width: 100%; height: auto; border-radius: 10px; margin: 20px 0; box-shadow: 0 5px 15px rgba(0,0,0,0.2);">
    
    <div class="quote">
        <p style="text-indent: 0;">"ארבעה חשובין כמת: עני ומצורע וסומא ומי שאין לו בנים" (נדרים סד, א)</p>
    </div>
    
    <p>הסיפור על פלימו והשטן זכה לתשומת לב רבה של חוקרי האגדה של חז"ל. במאמר זה אני רוצה להציע פרשנות חדשה להתנהגותו הדוחה של השטן שהתחפש לעני בסיפור האניגמטי הזה.</p>
    
    <p>מקורו של הסיפור בתלמוד בבלי קידושין דף פא, והוא מופיע שם בארמית. להלן התרגום העברי של ביאליק ורבניצקי בספר האגדה, עמ` תכד:</p>
    
    <div class="quote">
        <p style="text-indent: 0;">פלימו היה רגיל לומר בכל יום: "חץ בעיניך, השטן". פעם אחת בא השטן בערב יום הכיפורים ונדמה לו כעני וקרא על הפתח.</p>
        <p style="text-indent: 0;">הוציאו לו פת. אמר לו: "ביום כגון זה – הכל מבפנים ואני מבחוץ?".</p>
        <p style="text-indent: 0;">הכניסוהו והביאו לפניו פת. אמר: "יום כגון זה – הכל אצל השולחן ואני לעצמי?". נטלו והושיבו אצל השולחן.</p>
        <p style="text-indent: 0;">היה יושב ומעלה על גופו שחין ואבעבועות ועושה דברים מאוסים.</p>
        <p style="text-indent: 0;">אמרו לו: שב יפה.</p>
        <p style="text-indent: 0;">אמר להם: תנו לי כוס. נתנו לו כוס. נתחמם והתחיל זורק לתוכו כיחו וניעו. גערו בו, נפל ומת. יצא קול: "פלימו הרג נפש, פלימו הרג נפש"!</p>
        <p style="text-indent: 0;">ברח פלימו [לבית הכיסא] חוץ לעיר ונתחבא. הלך השטן אחריו. נפל לפניו. כשראה השטן שהוא מצטער, נתגלה לו ואמר: מפני מה אתה רגיל לומר כך?</p>
        <p style="text-indent: 0;">– אלא היאך אומר?</p>
        <p style="text-indent: 0;">– אמור: "יגער ה` בך השטן".</p>
    </div>
    
    <p>כל הפרשנים בסיפור על פלימו והשטן סבורים, שמלכתחילה העני היה מוכה שחין ושפלימו היה צריך להתייחס בסובלנות להתנהגותו המאוסה של העני, שכן מידת החסידות דורשת לקבל את העני כמות שהוא, על כל פגמיו וחולשותיו.</p>
    
    <p>התקשיתי לקבל טענה זו, כי אני סבור שגם על העני חלים כללי התנהגות אלמנטריים בסעודה והסטטוס שלו כעני אינו נותן לו הרשאה להתנהג בצורה מאוסה. הגערה של פלימו בשטן הייתה מוצדקת לו היה מקבל את העני בסבר פנים יפות מלכתחילה, כפי שהיה מקבל את יקיר אורחיו – והעני היה מתנהג בצורה מאוסה.</p>
    
    <h2>מהו בעצם חטאו של פלימו?</h2>
    
    <p>פלימו אינו מקבל את העני כראוי. כל התהליך של קבלתו ניכפה בצורה מתוחכמת על ידי העני שלב אחר שלב: דחיה ראשונה של העני נעשית על ידי הוצאת לחם עבורו מחוץ לבית. לאחר מכן מכניסים אותו לבית ומספקים לו אוכל אך לא מצרפים אותו לשולחן המשפחה. רק לבסוף מושיבים אותו ליד השולחן, כמי שכפאם שד.</p>
    
    <p>מועד הופעתו של האורח - ערב יום כיפור – יוצר על פלימו לחץ להיעתר לבקשותיו של האורח העני הבלתי קרוא. כל השלבים האלה נכפו על ידי העני והחשוב מכל, גם כאשר הושיבו אותו ליד השולחן – איש מבני המשפחה לא מברך אותו לשלום, אינו שואל לשמו או מדבר אתו כפי שמקבלים אורח רצוי.</p>
    
    <p>בחלק הראשון – רק העני מדבר, ואילו פלימו ובני ביתו מגיבים בצורה מאולצת במעשים מבלי ליצור דו-שיח וקומוניקציה מילולית עם העני. ליתר דיוק העני פונה לפלימו ישירות אך הוא אינו עונה לו אלא מפעיל את את בני ביתו. יש החפצה בובריאנית של העני והתקשורת אתו היא דרך חפצים והנעתם – לחם, כיסא והעני בעצמו.</p>
    
    <p>בשלב זה לאחר שהשטן נתן לפלימו כמה הזדמנויות לקבלו כהלכה תוך מתן רמזים עבים מצדו לציפיותיו ממארחיו, מתברר שהוא נכשל כישלון חרוץ.</p>
    
    <p>עכשיו השטן מתחיל ללמד את פלימו לקח והוא עושה זאת בצורה מאוד מתוחכמת. הוא מתחיל להמאיס את עצמו על מארחיו ולתת פקודות לבני הבית – הבו לי כוס. ההתנהגות המאוסה של השטן נעשית בשני שלבים – חשיפת מומיו ויריקה לתוך הכוס.</p>
    
    <p>לדעתי, רק בשלב זה השטן הופך את עצמו לחולה שחין, שמתעסק בצורה דוחה בפצעיו. הוא מראה לפלימו ולבני ביתו בתמונת ראי שהם לא התייחסו אליו כאל שווה, כי אם כאל מצורע ומוכה שחין, ששומרים ממנו מרחק אנושי. המחזה הינו סוריאליסטי: לעיניהם המשתאות ואחוזות פלצות, מתמלא עורו של העני באופן הדרגתי בשחין ובכיבים.</p>
    
    <p>העני נקרא לסדר. לא רק שאינו חדל להתעסק בפצעיו, אלא עכשיו הוא יורק את כיחו לתוך הכוס. בשלב זה לכאורה ידו של פלימו על העליונה. רק עכשיו הוא מתחיל לדבר עם השטן בגוף שני, גוער בו ואומר לעצמו: בצדק לא קיבלתי אותו כראוי כי הוא פגע רע ובעצם יש לי כל ההצדקה להעיף אותו מביתי. כלומר פלימו רואה את עצמו כאדם הגון. ואז השטן נותן את מכת המחץ. הוא מתחזה למת והופך את פלימו בבת אחת להורג נפש.</p>
    
    <p>ההלם הזה משרת את השטן, המתעתע בפלימו ומקל עליו לגרום לו לחשוב שהוא גרם למותו. הלם נוסף פוקד את פלימו, כאשר האורח המת קם לתחייה ורודף אחריו לבית הכיסא הציבורי. שם הוא יכול להזדהות עם העני החסר כל, כי הורג נפש הופך לבודד, מוקצה וחסר כל.</p>
    
    <p>פלימו מתחיל להבין את חטאו האמיתי: אי קבלת העני כראוי והעלבתו. שהרי "כל המלבין פני חבירו ברבים, כאילו שופך דמים" (בבא מציעא נח, עמ` א). הוא גם מבין שהעני הביא שחין על עצמו כדי להבהיר לו שהוא נהג בו בקרירות ובתחושת ריחוק בעת קבלתו לסעודה המפסקת, כפי שאנשים נוהגים בחולי שחין.</p>
    
    <p>בשלב זה השטן מתגלה ואומר לפלימו: לא אתה האיש שיכול לגעור בי, כי אתה מלא מומים מוסריים וגם משום שאתה רצית לעוור אותי, אבל בעצם אתה הוא שאינו רואה – התעלמת ממני והיה נדמה לך שראית שמתי.</p>
    
    <h2>ההנגדה בין דוד לפלימו</h2>
    
    <p>מול מעשה אצילי זה של דוד, שמוצג כמפקד שדואג לחיי חייליו, מזדקר שם מזכיר עוון - אוריה החתי. דוד שלח את אוריה אל מותו, כדי לטייח את הניאוף שלו עם בת שבע. ההנגדה המשתמעת בין דוד ששפך את המים כי הושגו בדם לבין דוד השופך את דם אוריה כאילו היה מים ניגרים – מתבקשת ועולה במלוא חומרתה.</p>
    
    <h2>כוס הברכה</h2>
    
    <p>אני מקשר את כוס היין לכוס של ברכה לאחר ברכת המזון, עליה אמר ריב"ל – שהמברך צריך להיות איש נדיב ולא קמצן. והנה העני ירק לתוך כוס של ברכה, כאומר לפלימו: אתה אינך נדיב ולכן אתה פסול מלברך על כוס של ברכה. ואם לא מתנהגים בנדיבות כלפי אורח שנזדמן לעיר – הדבר עלול לגרום להריגתו.</p>
    
    <p>יש הלכות רבות לגבי כוס הברכה. בין היתר עליה להיות נקיה מבפנים ומבחוץ (ברכות נא ,א). ולכן יריקה של השטן לתוכה - פסלה אותה.</p>
    
    <p>כנראה שהיה מקובל לתת לאורח לברך על כוס הברכה והוא היה מעבירה לאחר מכן למארח. בסיפור שלנו העני – האורח הלא קרוא - דורש לקבל את הזכות לברך על כוס הברכה, אך במקום לברך הוא יורק בה כמחאה נגד בעל הבית.</p>
    
    <h2>הלקח</h2>
    
    <p>ניתן להציג את הלקח שהשטן ביקש ללמד את פלימו בדרך קצת אחרת, שקושרת באופן ישיר בין האמירה היומיומית של פלימו: חץ בעיני השטן לבין האמירה של השטן החותמת את הסיפור שפלימו צריך לומר: ה` יגער בשטן.</p>
    
    <p>פלימו הוא מאמין שירא מהחטא, דבר שבא לידי ביטוי במנטרה הלוחמנית שלו. לא זו בלבד שאמירה זו הופכת למנטרה בחינת מצוות אנשים מלומדה, אלא היא מצביעה על המוטיבציה העיקרית המניעה אותו: יראת החטא. יראה זו מונעת ממנו לראות את העני וצרכיו.</p>
    
    <p>אומר לו השטן – צא מהתעסקות בייראה מהחטא ופקח עיניך למצוקת הזולת. במלים אחרות, השטן רוצה ללמדו שעליו להפסיק להיות מונע ממוטיבציה להילחם ברוע, שהיא מעל היכולת האנושית, ולהתמקד בחובות דתיות יותר ארציות שנוגעות לאהבת הזולת ("ואהבת לרעך כמוך").</p>
    
    <h2>הרמב"ם וסיפור פלימו</h2>
    
    <p>לא מצאתי התייחסות מפורשת של הרמב"ם לסיפור פלימו. אבל יש לי השערה שהוא הכיר את סיפור פלימו והוא היה אולי מסכים לפרשנות שלעיל. וזאת מתוך ההלכה הבאה שלו במשנה תורה:</p>
    
    <div class="quote">
        <p style="text-indent: 0;">הלכות שביתת יום טוב פרק ו הלכה יח: "וכשהוא אוכל ושותה (ביום טוב) חייב להאכיל לגר ליתום ולאלמנה עם שאר העניים האמללים. אבל מי שנועל דלתות חצרו ואוכל ושותה הוא ובניו ואשתו ואינו מאכיל ומשקה לעניים ולמרי נפש – אין זו שמחת מצוה אלא שמחת כרסו. ועל אלו נאמר: 'זבחיהם כלחם אונים להם, כל אוכליו יטמאו, כי לחמם לנפשם'... ושמחה כזו - קלון היא להם, שנאמר: וזיריתי פרש על פניכם, פרש חגיכם".</p>
    </div>
    
    <p>הרמב"ם דורש את הפסוק ממלאכי באופן מקורי על הצורך לצרף עניים לסעודות משפחתיות. אנשים שחיים בשביל לאכול ולשתות, הם אנשים שטומנים פניהם בצלחת ואינם רואים את צרכי העניים שחיים בקרבתם.</p>
    
    <h2>סיכום</h2>
    
    <p>הסיפור על פלימו והשטן מלמד אותנו על החשיבות של קבלת האחר בכבוד ובאהבה, ועל הסכנה שביראת חטא מופרזת שמונעת מאיתנו לראות את צרכי הזולת. השטן, בתפקידו כמורה דרך, מלמד את פלימו שאמונה אמיתית אינה רק בהימנעות מחטא, אלא בעשיית חסד ובאהבת הזולת.</p>
</body>
</html>
