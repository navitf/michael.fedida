<!DOCTYPE html>
<html lang="he">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>אל רחום וחנון - תהלים פו</title>
    <style>
        body {
            font-family: 'Times New Roman', serif;
            line-height: 1.8;
            max-width: 800px;
            margin: 0 auto;
            padding: 20px;
            direction: rtl;
            text-align: right;
        }
        h1 {
            text-align: center;
            border-bottom: 2px solid #333;
            padding-bottom: 10px;
            margin-bottom: 30px;
        }
        p {
            text-indent: 2em;
            margin-bottom: 1em;
        }
    </style>
</head>
<body>
    <h1>אל רחום וחנון - תהלים פו</h1>
    
    <img src="../pictures/merciful_god.jpg" alt="אל רחום וחנון" style="max-width: 100%; height: auto; border-radius: 10px; margin: 20px 0; box-shadow: 0 5px 15px rgba(0,0,0,0.2);">
    
    <p>אמנם המשורר מצהיר על עצמו שהוא חסיד, אבל ניכר מהמזמור שיש לו ספיקות בנידון. הראיה, שהוא מבקש מאלהים: "הורני, ה', דרכך, אהלך באמיתך". הוא גם פונה לרגש הרחמים של האל: "ואתה אדוני, אל רחום וחנון ארך אפים ורב חסד ואמת". אמנם הוא לא מזכיר את המשך הפסוק: "נושא עוון ופשע וחטאה", אבל המשמעות של בקשת מחילה על חטא, מובלעת בפנייה שלו.</p>
    
    <p>לאורך המזמור אנו חשים בתחושת הריחוק בינו לבין האל. הוא מתפלל כל היום לישועה, אך אינו בטוח שאלהים מאזין לו. לכן הוא פונה לאלהים: "הטה אדוני אזנך, ענני...האזינה, ה', תפלתי, והקשיבה לקול תחנוני".</p>
    
    <p>תחושת הריחוק מהאל מביאה אותו לפנות אל האל כישות אוניברסאלית מרוחקת: "אין כמוך באלהים, אדוני...כל גוים אשר עשית, יבואו וישתחו לפניך". הוא גם מציג את עצמו בפני האל פעמיים כעבד ופעם כבן אמה.</p>
    
    <p>הספק העצמי ותחושת הריחוק מובנים על רקע מצבו: הוא עומד בודד מול עדת עריצים שמבקשים את נפשו. הוא אינו בטוח כלל שיינצל מהסכנה. הוא מבקש שאלהים יתן לו אות לטובה, דבר שירתיע אולי את אויביו ויניחו לו לנפשו.</p>
    
    <p>הפרשנות שנתתי לתחושות של המשורר מתחזקת אם משווים את המזמור שלנו עם מזמור כ"ג: "ה' רועי, לא אחסר...גם כי אלך בגיא צלמות לא אירא רע, כי אתה עמדי". מהמזמור ההוא נושבת אופטימיות ללא גבול, קרבה אינטימית לאל ותחושת ביטחון איתנה בעזרתו. לעומת זאת, במזמור שלנו, המשורר אינו בטוח שאלהים מאזין לתפילתו, מגמד את עצמו ופונה לרחמיו.</p>
</body>
</html>
